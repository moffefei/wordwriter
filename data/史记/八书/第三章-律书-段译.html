<!DOCTYPE html>
<html>
<head>
    <meta charset="UTF-8">
  <meta name="viewport" content="width=device-width, initial-scale=1.0">
  <title>史记-八书-第三章-律书-段译</title>
<style>
    a {
      text-decoration: none;
    }
  </style>
</head>

<body>
<div>
<div>
<p><a id='home' href="../../index.html">首页</a></p><p id='list'>史记-八书<a href='../史记.html#八书'>：目录</a></p>
</div>
<div class='pn'><p class='pre'>上一节：<a href='第二章-乐书-段译.html'>第二章-乐书</a></p><p class='next'>下一节：<a href='第四章-历书-段译.html'>第四章-历书</a></p></div>
</div>

<h1>第三章-律书<span style='font-size:small'> 段译</span><span style='font-size:small;padding-left:5px'> <a href='第三章-律书-原文.html'>原文</a></span><span style='font-size:small;padding-left:5px'> <a href='第三章-律书-译文.html'>译文</a></span></h1>
<p>王者制事立法，物度轨则，壹禀于六律，六律为万事根本焉。</p><p style="color:#967d63;">帝王管理各种事物，建立法度，确定万物的度数和准则，一切都遵照六律，六律是所有事物的根本。</p><p>其于兵械尤所重，故云“望敌知吉凶，闻声效胜负”，百王不易之道也。</p><p style="color:#967d63;">六律对于战争尤其重要，所以说“观察敌人的动向就能知道吉凶，闻听对方的声音就能决定胜负”，这是百代不变的法则。</p><p>武王伐纣，吹律听声，推孟春以至于季冬，杀气相并，而音尚宫。同声相从，物之自然，何足怪哉？</p><p style="color:#967d63;">武王伐纣时，吹律管听声音而占卜吉凶，从早春一直推算到深冬，都有杀气并声而出，而武王的军声与宫音相合。同声的事物相互依从，这是事物自然的道理，有什么值得奇怪的呢？</p><p>兵者，圣人所以讨强暴，平乱世，夷险阻，救危殆。自含齿戴角之兽见犯则校，而况于人怀好恶喜怒之气？喜则爱心生，怒则毒螫加，情性之理也。</p><p style="color:#967d63;">战争，是圣人用来讨伐强横暴戾，平定乱世，夷除险阻，挽救危殆局面的工具。含齿戴角的兽类，遇到外物的侵犯，尚且要与它角力反抗，何况是怀有好恶之心，喜怒之情的人了？欢喜就会产生爱心，愤怒就会以毒螫相加，这是人性情的必然道理。</p><p>昔黄帝有涿鹿之战，以定火灾；颛顼有共工之陈，以平水害；成汤有南巢之伐，以殄夏乱。递兴递废，胜者用事，所受于天也。</p><p style="color:#967d63;">以往黄帝时有过涿鹿地区的战斗，以平定炎帝造成的灾害；颛顼有与共工氏的对阵，以平定少昊氏造成的灾害；成汤有伐桀到南巢的战斗，以殄灭夏朝的祸乱。一代又一代，兴盛与荒废相交替，胜利的人得以统治天下，那是受命于天的原因。</p><p>自是之后，名士迭兴，晋用咎犯，而齐用王子，吴用孙武，申明军约，赏罚必信，卒伯诸侯，兼列邦土，虽不及三代之诰誓，然身宠君尊，当世显扬，可不谓荣焉？岂与世儒暗于大较，不权轻重，猥云德化，不当用兵，大至君辱失守，小乃侵犯削弱，遂执不移等哉！故教笞不可废于家，刑罚不可捐于国，诛伐不可偃于天下，用之有巧拙，行之有逆顺耳。</p><p style="color:#967d63;">从此之后，名士相继出现，晋国任用咎犯，而齐国任用王子成父，吴国任用孙武，他们都申明军纪，赏罚一定让众人信服，终于成为诸侯霸主，兼并别国土地，虽然比不上三代时受诰誓封赏的荣耀，然而同样是自身宠荣，君主尊显，当世显名扬声，能说不是荣耀吗？怎能与那些不明大势，不权轻重，终日啰嗦要以德化世，不该用兵，结果重者君亲受辱，国土失守，轻者遭人侵犯，国家削弱，终至于不可挽救的世儒相提并论呢！所以家庭中不能没有教导子孙的鞭笞，国家不可没有刑罚，天下不可没有诛杀和征伐，只不过是在动用武力的时候有巧有拙，施行的时候有顺有逆罢了。</p><p>夏桀、殷纣手搏豺狼，足追四马，勇非微也；百战克胜，诸侯慑服，权非轻也。秦二世宿军无用之地，连兵于边陲，力非弱也；结怨匈奴，祸于越，势非寡也。及其威尽势极，闾巷之人为敌国，咎生穷武之不知足，甘得之心不息也。</p><p style="color:#967d63;">夏桀、殷纣王能赤手空拳与豺狼搏斗，奔跑起来能追得上四匹马拉的车子，其勇力是不小的；他们曾百战百胜，诸侯对他们恐惧服从，权力也不算轻。秦二世屯军于四郊，连兵于边陲，力量是不弱的；北与匈奴结怨，南在诸越招惹祸端，势力不算寡弱，等到他们的威风使尽，势力盛极，闾巷中的平民也成了敌国。错就在于他们穷兵黩武而不知满足，心怀贪婪没有止境。</p><p>高祖有天下，三边外畔；大国之王虽称蕃辅，臣节未尽。会高祖厌苦军事，亦有萧、张之谋，故偃武一休息，羁縻不备。</p><p style="color:#967d63;">高祖统一天下后，三方边境叛乱于外，国内大国诸侯王名虽称为天子的屏藩辅佐，但并没有尽到做臣子的礼节。赶上高祖厌烦再有战事，也是由于有萧何、张良的计谋，所以一时得以停止武事，与民休养生息，对他们只稍加约束，不严加防备。</p><p>历至孝文即位，将军陈武等议曰：“南越、朝鲜自全秦时内属为臣子，后且拥兵阻阸，选蠕观望。高祖时天下新定，人民小安，未可复兴兵。今陛下仁惠抚百姓，恩泽加海内，宜及士民乐用，征讨逆党，以一封疆。”孝文曰：“朕能任衣冠，念不到此。会吕氏之乱，功臣宗室共不羞耻，误居正位，常战战栗栗，恐事之不终。且兵凶器，虽克所愿，动亦秏病，谓百姓远方何？又先帝知劳民不可烦，故不以为意。朕岂自谓能？今匈奴内侵，军吏无功，边民父子荷兵日久，朕常为动心伤痛，无日忘之。今未能销距，愿且坚边设侯，结和通使，休宁北陲，为功多矣。且无议军。”故百姓无内外之繇，得息肩于田亩，天下殷富，粟至十余钱，鸣鸡吠狗，烟火万里，可谓和乐者乎！</p><p style="color:#967d63;">直到孝文帝即位，将军陈武等建议说：“南越、朝鲜自从秦朝统一时就内属中原为臣子，后来才拥兵据守险要之地，蠢蠢欲动并观望中原形势。高祖时天下初定，人民刚刚得到一点安宁，不可再次用兵。如今陛下以仁德、惠爱抚治百姓，四海以内都受恩泽，应该乘此时士民乐为陛下所用的机会，讨伐叛逆的党徒，来统一国家疆土。”孝文帝说：“朕成年以后，从来没有想到这些。赶上吕氏之乱，功臣和宗室都不以我的微贱出身为耻，阴差阳错使我得了皇帝的大位，我常战战兢兢，唯恐政事有始无终。况且兵是凶器，纵然能达到目的，发动起来也必有耗损和弊病，又怎能避免得了百姓抛家离业远方征讨？先帝知道劳乏的百姓不可再加使用，所以不把南越、朝鲜等事放在心上。朕岂能自以为有能耐？如今匈奴入侵内地，军吏御敌无功，边地百姓父死子继，服兵役的日子已经很久，朕时常为此不安和伤痛，没有一天能够忘记。如今既不能销毁兵器，长守安定，但愿暂且坚守边防，远设斥候，派遣使者，缔盟结好，使北部边陲得到休息安宁，功劳就算大得很了。且不可再议兴兵的事了”。因此百姓内外都无徭役，得到休息以致力于农事，致使天下殷实富足，粮食每斗降至十余文钱，国内鸡鸣狗吠相闻，烟火万里不惊，可说是够和平安乐的了。</p><p>太史公曰：文帝时，会天下新去汤火，人民乐业，因其欲然，能不扰乱，故百姓遂安。自年六七十翁亦未尝至市井，游敖嬉戏如小儿状。孔子所称有德君子者邪！</p><p style="color:#967d63;">太史公说：文帝在位的时候，赶上天下刚从水火中解脱出来，人民安居乐业，顺着他们的意愿，能够不受官府的干扰，所以百姓安乐不思乱。就连六七十岁的老翁也未曾到过集市之中，终日守在乡里敖游玩耍，象个孩子一样。这岂不就是孔子称道的有德君子！</p><p>《书》曰“七正”，二十八舍。律历，天所以通五行八正之气，天所以成孰万物也。舍者，日月所舍。舍者，舒气也。</p><p style="color:#967d63;">书中记载，七正二十八舍和律历，是天用来勾通五行八正之气的，是天用来产生和养育万物的。舍的意思就是日月止宿的地方。舍就是休息一下缓口气的意思。</p><p>不周风居西北，主杀生。东壁居不周风东，主辟生气而东之。至于营室。营室者，主营胎阳气而产之。东至于危。危，垝也。言阳气之垝，故曰危。十月也，律中应钟。应钟者，阳气之应，不用事也。其于十二子为亥。亥者，该也。言阳气藏于下，故该也。</p><p style="color:#967d63;">不周风来自西北，主管杀生之事。二十八宿中的东壁在不周风的东方，主持开辟生发之气使往东行，一直到达营室。营室，主管胎育阳气并把它产生出来。再向东到达危宿。危，就是垝的意思，是说阳气的垝，所以称为危。以上星宿与十月相对应，十二律与应钟相对应。应钟，就是阳气的反应，表示阳气还没有发挥作用。它在十二子与亥相对应。亥，就是隐藏的意思。是说阳气藏在它下面，所以是隐藏。</p><p>广莫风居北方。广莫者，言阳气在下，阴莫阳广大也，故曰广莫。东至于虚。虚者，能实能虚，言阳气冬则宛藏于虚，日冬至则一阴下藏，一阳上舒，故曰虚。东至于须女。言万物变动其所，阴阳气未相离，尚相胥如也，故曰须女。十一月也，律中黄钟。黄钟者，阳气踵黄泉而出也。其于十二子为子。子者，滋也；滋者，言万物滋于下也。其于十母为壬癸。壬之为言任也，言阳气任养万物于下也。癸之为言揆也，言万物可揆度，故曰癸。东至牵牛。牵牛者，言阳气牵引万物出之也。牛者，冒也，言地虽冻，能冒而生也。牛者，耕植种万物也。东至于建星。建星者，建诸生也。十二月也，律中大吕。大吕者。其于十二子为丑。</p><p style="color:#967d63;">广莫风在北方。广莫，是说阳气在下，阴气没有阳气广大，所以说是广莫。广莫风向东到虚宿。虚的意思，是指能实能虚，是说阳气冬季则蕴藏于空虚之中，到冬至日就会有一部分阴气向下隐藏起来，一部分阳气向上舒张出来，所以称虚。再向东到达须女宿。须女(按：同如)，是说万物的位置发生变动，阴阳二气还没有分离，尚且互相等待的意思，所以称为须女。月份与十一月相对应，律与黄钟相对应。黄钟的意思是阳气跟随黄泉涌出之律。它在十二子与子相对应。子就是滋长的滋字；滋，是说万物滋长于地下。它在十母与壬癸相对应。壬就是妊，是说阳气负担着在地下孕育万物的重任。癸就是揆，说万物都可以测度，所以称为癸。向东到牵牛宿。牵牛的意思是说阳气牵引万物由地下生发而出。牛就是冒，是说地即使被封冻，仍能冒出地面生长出来。牛又指耕耘种植万物的意思。再向东到建星。建星，就是建立起诸有生命之物的意思。与十二月相对应，十二律与大吕相对应。大吕的意思是。十二子与丑相对应。</p><p>条风居东北，主出万物。条之言条治万物而出之，故曰条风。南至于箕。箕者，言万物根棋，故曰箕。正月也，律中泰蔟。泰蔟者，言万物蔟生也，故曰泰蔟。其于十二子为寅。寅言万物始生蚓然也，故曰寅。南至于尾，言万物始生如尾也。南至于心，言万物始生有华心也。南至于房。房者，言万物门户也，至于门则出矣。</p><p style="color:#967d63;">条风来自东北，主管万物的产生和出现。条风意思是说条治万物而使它们产生出来，所以称为条风。条风向南到箕宿。箕就是万物的根基，所以称为箕。与正月对应，以上星宿的音律与太蔟相合。太蔟，是说万物蔟拥而生的意思，所以称为太蔟。于十二子与寅相对应。寅是说万物初生如蚯螾(蚓)之行螾然弯曲的样子，所以称为寅。向南到达尾宿，尾是说万物初生像尾巴一样弯曲。向南到达心宿，心是说万物初生都有类似花朵的芯蕊。再向南到达房宿。房，是指为万物的门户，到门前就要出来了。</p><p>明庶风居东方。明庶者，明众物尽出也。二月也，律中夹钟。夹钟者，言阴阳相夹厕也。其于十二子为卯。卯之为言茂也，言万物茂也。其于十母为甲乙。甲者，言万物剖符甲而出也；乙者，言万物生轧轧也。南至于氐。氐者，言万物皆至也。南至于亢。亢者，言万物亢见也。南至于角。角者，言万物皆有枝格如角也。三月也，律中姑洗。姑洗者，言万物洗生。其于十二子为辰。辰者，言万物之蜄zh&#232;n也。</p><p style="color:#967d63;">明庶风来自东方。明庶的意思是，表明众物全都出土萌发出来了。与二月相应，他的音律与夹钟相对应。夹钟，是说阴阳相夹，厕(侧)身于中的意思。十二子与卯相对应。卯就是茂盛，是说万物生长茂盛。于十母与甲乙相对应。甲，是说万物冲破符(按：同莩)甲萌发出来；乙，是说万物生长时艰难而顽强的样子。向南到达氐宿。氐的意思是说万物都已抵达、来到的意思。向南到达亢宿。亢的意思，是说万物渐渐长高了。再向南到角宿。角的意思是说万物都有了如同犄角一样的枝杈。十二月中与三月相对应，律中与姑洗相对应。姑洗的意思是说万物初生，颜色光鲜如洗。于十二子与辰相对应。辰，是说万物已经蠕动起来。</p><p>清明风居东南维，主风吹万物而西之。至于轸。轸者，言万物益大而轸轸然。西至于翼。翼者，言万物皆有羽翼也。四月也，律中中吕。中吕者，言万物尽旅而西行也。其于十二子为巳。巳者，言阳气之已尽也。西至于七星。七星者，阳数成于七，故曰七星。西至于张。张者，言万物皆张也。西至于注。注者，言万物之始衰，阳气下注，故曰注。五月也，律中蕤宾。蕤宾者，言阴气幼少，故曰蕤；痿阳不用事，故曰宾。</p><p style="color:#967d63;">清明风来自东南之交，主管吹动万物向西发展。先到达轸宿。轸，是说万物生长得壮大旺盛。向西到达翼宿。翼，是说万物都已长大，如同有了羽翼。以上两宿为四月宿，于律为中吕。中吕的意思是说万物全都向西旅行。于十二子为巳。巳的意思是说阳气已尽了。向西到达七星。七星，是由于阳数成于七，所以称为七星。向西到张宿。张，是说万物都已张大。再向西到注宿。注，是说万物开始衰落，阳气下注，所以称为注。以上三宿为五月宿，于律为蕤宾。蕤宾的意思，是说阴气幼小，所以称为蕤；衰落的阳气已不主事，所以称为宾。</p><p>景风居南方。景者，言阳气道竟，故曰景风。其于十二子为午。午者，阴阳交，故曰午。其于十母为丙丁。丙者，言阳道着明，故曰丙；丁者，言万物之丁壮也，故曰丁。西至于弧。弧者，言万物之吴落且就死也。西至于狼。狼者，言万物可度量，断万物，故曰狼。</p><p style="color:#967d63;">景风来自南方。景，是说阳气之道已步入尽头，所以称为景风。于十二子为午。午，就是阴阳相交的意思，所以称为午。于十天干中为丙丁。丙，是说阳道彪炳明著，所以称丙；丁，是说万物已成年并强壮，所以称丁。向西到弧宿。弧的意思，是说万物凋落，很快就要死亡了。向西到狼宿。狼，是说万物都可度量，量断万物，所以称狼。</p><p>凉风居西南维，主地。地者，沉夺万物气也。六月也，律中林钟。林钟者，言万物就死气林林然。其于十二子为未。未者，言万物皆成，有滋味也。北至于罚。罚者，言万物气夺可伐也。北至于参。参言万物可参也，故曰参。七月也，律中夷则。夷则，言阴气之贼万物也。其于十二子为申。申者，言阴用事，申贼万物，故曰申。北至于浊。浊者，触也，言万物皆触死也，故曰浊。北至于留。留者，言阳气之稽留也，故曰留。八月也，律中南吕。南吕者，言阳气之旅入藏也。其于十二子为酉。酉者，万物之老也，故曰酉。</p><p style="color:#967d63;">凉风在西南方，主宰地。地，就是沉夺万物之气的意思。与六月相应，它的音律属与林钟相合。林钟，是说万物走向死亡的气象懔然恐惧的样子。于十二地支中属未。未与味同音，是说万物都已长成，具有滋味了。向北是罚宿。罚，是说万物气势已夺，可以砍伐了。向北是参宿。参是说万物都可参验，所以称参。以上两宿属七月，律属夷则。夷则，是说阴气侵害万物的意思。于十二地支中属申。申，是说阴气主事，一再侵害万物，所以名为申。向北是浊宿。浊，与触音相近，是说万物都触阴气而死，所以名为浊。向北是留宿。留，是说阳气停留没有去尽，所以名为留。以上两宿为八月宿，音律与南吕相合。南吕，是说阳气的旅程进入隐藏的状态。于十二地支中属酉。酉，就是万物已经成熟，所以名为酉。</p><p>阊阖风居西方。阊者，倡也；阖者，藏也。言阳气道万物，阖黄泉也。其于十母为庚辛。庚者，言阴气庚万物，故曰庚；辛者，言万物之辛生，故曰辛。北至于胃。胃者，言阳气就藏，皆胃胃也。北至于娄。娄者，呼万物且内之也。北至于奎。奎者，主毒螫杀万物也，奎而藏之。九月也，律中无射。无射者，阴气盛用事，阳气无余也，故曰无射。其于十二子为戌。戌者，言万物尽灭，故曰戌。</p><p style="color:#967d63;">阊阖风来自西方。阊，就是倡导的意思；阖，就是隐藏。是说阳气引导万物，隐藏到黄泉中去。于十天干中属庚辛。庚，是说阴气变更万物，所以称为庚；辛，是说万物生存艰辛，所以称为辛。向北是胃宿。胃，是说阳气被收藏，都缩聚起来。向北是娄宿。娄，就是呼唤万物并将其收纳的意思。向北是奎宿。奎，主管以毒螫杀万物，并包容地加以收藏。以上三宿为九月宿，它的音律与无射相合。无射，是说阴气强盛并发挥作用的意思，阳气隐藏无所余，所以称为无射。于十二地支中属戌。戌，是说万物全都灭亡了，所以称为戌。</p><p>律数：九九八十一以为宫。三分去一，五十四以为征。三分益一，七十二以为商。三分去一，四十八以为羽。三分益一，六十四以为角。黄钟长八寸十分一，宫。大吕长七寸五分三分二。太蔟长七寸十分二，角。夹钟长六寸七分三分一。姑洗长六寸十分四，羽。仲吕长五寸九分三分二，征。蕤宾长五寸六分三分二。林钟长五寸十分四，角。夷则长五寸三分二，商。南吕长四寸十分八，征。无射长四寸四分三分二。应钟长四寸二分三分二，羽。</p><p style="color:#967d63;">律数：五声之间的比例关系，以九九八十一作为宫的大小，将八十一分为三分，除去一分，余二分得五十四就是徵。将五十四分为三分，加上一分，得四分，为七十二，就是商。把七十二分为三分，除去一分，余二分为四十八就是羽。将四十八分为三分，加上一分，得四分为六十四就是角。黄钟的长度为八寸十(七)分寸之一，其声为宫。大吕的长是七寸五又三分之二分。太蔟长为七寸二分，为角声。夹钟长六寸七又三分之一分。姑洗长六寸四分，为羽声。仲吕长五寸九又三分之二分，为徵声。蕤宾长五寸六又三分之二分。林钟长五寸四分，为角声。夷则长五寸零三分之二分。为商声。南吕长为四寸八分，为徵声。无射长四寸四又三分之二分。应钟长四寸二又三分之二分，为羽声。</p><p>生钟分：子一分。丑三分二。寅九分八。卯二十七分十六。辰八十一分六十四。巳二百四十三分一百二十八。午七百二十九分五百一十二。未二千一百八十七分一千二十四。申六千五百六十一分四千九十六。酉一万九千六百八十三分八千一百九十二。戌五万九千四十九分三万二千七百六十八。亥十七万七千一百四十七分六万五千五百三十六。</p><p style="color:#967d63;">生成钟律比例的方法：子代表黄钟，设定为一分。丑代表林钟，是子的三分之二。寅代表太蔟，是子的九分之八。卯代表南吕，是子的二十七分之十六。辰代表姑洗，是子的八十一分之六十四。巳代表应钟，是子的二百四十三分之一百二十八。午代表蕤宾，是子的七百二十九分之五百一十二。未代表大吕，是子的二千一百八十七分之一千零二十四（实为二千零四十八）。申代表夷则，是子的六千五百六十一分之四千零九十六。酉代表夹钟，是子的一万九千六百八十三分之八千一百九十二（实为一万六千三百八十四）。戌代表无射，是子的五万九千零四十九分之三万二千七百六十八。亥代表仲吕，是子的十七万七千一百四十七分之六万五千五百三十六（实为十三万一千零七十二）。</p><p>生黄钟术曰：以下生者，倍其实，三其法。以上生者，四其实，三其法。上九，商八，羽七，角六，宫五，征九。置一而九三之以为法。实如法，得长一寸。凡得九寸，命曰“黄钟之宫”。故曰音始于宫，穷于角；数始于一，终于十，成于三；气始于冬至，周而复生。</p><p style="color:#967d63;">由黄钟生成十二律的方法：使用去掉三分之一的下生法，是先将律管的长度加倍，然后再除以三。使用增加三分之一的上生法，是先将律管的长度乘以四，然后再除以三。数字里最大的是九，商声为八，羽声为七，角声为六，宫声为五，徵声为九。设置黄钟的长度比例为一并依次乘以三作为除数。用以上得出的黄钟长度比例数作为被除数，首先得到的以寸为长度的数是一。以此类推，直到得出九寸，就命名为“黄钟之宫”。所以说音律开始于宫声，终结于角声；数开始于一，终结于十，万物生成于三；万物的生气开始于冬至，以年为周期循环往复。</p><p>神生于无，形成于有，形然后数，形而成声，故曰神使气，气就形。形理如类有可类。或未形而未类，或同形而同类，类而可班，类而可识。圣人知天地识之别，故从有以至未有，以得细若气，微若声。然圣人因神而存之，虽妙必效情，核其华道者明矣。非有圣心以乘聪明，孰能存天地之神而成形之情哉？神者，物受之而不能知其去来，故圣人畏而欲存之。唯欲存之，神之亦存。其欲存之者，故莫贵焉。</p><p style="color:#967d63;">精神产生于虚无的状态，最终形成客观存在之物，有了形体然后就有天数，形成并产生音律乐声，所以说精神支配生气，生气依附形体。形体的条理如果能分类就分类。有些还没有成形的就不能分类，有些形状相同就划分为同一类，有了分类就可以分辨，有了分类就可以识别。圣人了解天地间万物而辨识它们的区别，所以从有形的物体能够推演出无形的状态，因此得到了如同气息的轻细之征，如同声音的微小之象。然而圣人根据精神保存它，即使很玄妙也必定能效验实情，最终核算出华美之道的就很英明了。不是具有圣明之心来驾驭自己的耳目感官，哪个又保存天地精华并产生有形之物的实情呢？精神，万物接受它却不知道它去来的情况，所以圣人畏惧并打算保存它。只有打算保存它，精神才能继续存在。那些打算将精神保存下来的，所以显得无比宝贵。</p><p>太史公曰：在旋玑玉衡以齐七政，即天地、二十八宿、十母、十二子，钟律调自上古，建律运历造日度，可据而度也。合符节，信道德，即从斯之谓也。</p><p style="color:#967d63;">太史公说：根据北斗七星整顿七种政事，就能确定天地、二十八宿、十天干、十二地支，十二律的调和起源于上古时代，创建乐律，运算历法，测定太阳运行的度数，可以依据它们进行度量。合验符节，通晓道理，说的就是这些事情。</p>
<div class='pn'><p class='pre'>上一节：<a href='第二章-乐书-段译.html'>第二章-乐书</a></p><p class='next'>下一节：<a href='第四章-历书-段译.html'>第四章-历书</a></p></div></body>
</html>
