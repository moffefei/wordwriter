<!DOCTYPE html>
<html>
<head>
    <meta charset="UTF-8">
  <meta name="viewport" content="width=device-width, initial-scale=1.0">
  <title>史记-十表-第四章-秦楚之际月表-原文</title>
<style>
    a {
      text-decoration: none;
    }
  </style>
</head>

<body>
<div>
<div>
<p><a id='home' href="../../index.html">首页</a></p><p id='list'>史记-十表<a href='../史记.html#十表'>：目录</a></p>
</div>
<div class='pn'><p class='pre'>上一节：<a href='第三章-六国年表-原文.html'>第三章-六国年表</a></p><p class='next'>下一节：<a href='第五章-汉兴以来诸侯王年表-原文.html'>第五章-汉兴以来诸侯王年表</a></p></div>
</div>

<h1>第四章-秦楚之际月表<span style='font-size:small'> 原文</span><span style='font-size:small;padding-left:5px'> <a href='第四章-秦楚之际月表-段译.html'>段译</a></span><span style='font-size:small;padding-left:5px'> <a href='第四章-秦楚之际月表-译文.html'>译文</a></span></h1>
<p>太史公读秦楚之际，曰：初作难，发于陈涉；虐戾灭秦，自项氏；拨乱诛暴，平定海内，卒践帝祚，成于汉家。五年之间，号令三嬗。自生民以来，未始有受命若斯之亟也。</p><p>昔虞、夏之兴，积善累功数十年，德洽百姓，摄行政事，考之于天，然后在位。汤、武之王，乃由契、后稷修仁行义十余世。不期而会孟津八百诸侯，犹以为未可。其后乃放弑。秦起襄公，章于文、缪，献、孝之后，稍以蚕食六国，百有余载，至始皇乃能并冠带之伦。以德若彼，用力如此，盖一统若斯之难也。</p><p>秦既称帝，患兵革不休，以有诸侯也，于是无尺土之封，堕坏名城，销锋镝，锄豪桀，维万世之安。然王迹之兴，起于闾巷，合从讨伐，轶于三代。乡秦之禁，适足以资贤者为驱除难耳。故愤发其所为天下雄，安在“无土不王”？此乃传之所谓大圣乎？岂非天哉，岂非天哉！非大圣孰能当此受命而帝者乎？</p>
<div class='pn'><p class='pre'>上一节：<a href='第三章-六国年表-原文.html'>第三章-六国年表</a></p><p class='next'>下一节：<a href='第五章-汉兴以来诸侯王年表-原文.html'>第五章-汉兴以来诸侯王年表</a></p></div></body>
</html>
