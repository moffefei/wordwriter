<!DOCTYPE html>
<html>
<head>
    <meta charset="UTF-8">
  <meta name="viewport" content="width=device-width, initial-scale=1.0">
  <title>史记-十表-第七章-惠景间侯者年表-原文</title>
<style>
    a {
      text-decoration: none;
    }
  </style>
</head>

<body>
<div>
<div>
<p><a id='home' href="../../index.html">首页</a></p><p id='list'>史记-十表<a href='../史记.html#十表'>：目录</a></p>
</div>
<div class='pn'><p class='pre'>上一节：<a href='第六章-高祖功臣侯者年表-原文.html'>第六章-高祖功臣侯者年表</a></p><p class='next'>下一节：<a href='第八章-建元以来侯者年表-原文.html'>第八章-建元以来侯者年表</a></p></div>
</div>

<h1>第七章-惠景间侯者年表<span style='font-size:small'> 原文</span><span style='font-size:small;padding-left:5px'> <a href='第七章-惠景间侯者年表-段译.html'>段译</a></span><span style='font-size:small;padding-left:5px'> <a href='第七章-惠景间侯者年表-译文.html'>译文</a></span></h1>
<p>太史公读列封至便侯曰：有以也夫！长沙王者，着令甲，称其忠焉。昔高祖定天下，功臣非同姓疆土而王者八国。至孝惠时，唯独长沙全，禅五世，以无嗣绝，竟无过，为藩守职，信矣。故其泽流枝庶，毋功而侯者数人。及孝惠讫孝景间五十载，追修高祖时遗功臣，及从代来，吴楚之劳，诸侯子弟若肺腑，外国归义，封者九十有余。咸表始终，当世仁义成功之著者也。</p><p>惠景之际，天下已平。诸吕构祸，吴楚连兵。条侯出讨，壮武奉迎。薄窦恩泽，张赵忠贞。本枝分荫，肺腑归诚。新市死事，建陵勋荣。咸开青社，俱受丹旌。旋窥甲令，吴便有声。</p>
<div class='pn'><p class='pre'>上一节：<a href='第六章-高祖功臣侯者年表-原文.html'>第六章-高祖功臣侯者年表</a></p><p class='next'>下一节：<a href='第八章-建元以来侯者年表-原文.html'>第八章-建元以来侯者年表</a></p></div></body>
</html>
